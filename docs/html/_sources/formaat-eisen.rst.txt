*************
Formaat-eisen
*************

We formuleren hier de minimale eisen met betrekking tot het publicatieformaat. Het is belangrijk deze lijst te verifiëren met de belanghebbende (SLO, thema-teams en gebruikers (informatica docenten)).

.. contents::

SLO eisen
=========

De Stichting Leerplan Ontwikkeling (SLO) is eigenaar van het te publiceren materiaal.
Het doel van (het ontwikkelen van) dit materiaal is echter om het breed te verspreiden.
Zo doende zijn de "gebruikerseisen" ook de eisen van de SLO, hier staan díe eisen die daar niet onder vallen.

Zelfredzaamheid thema-teams en gebruikers
-----------------------------------------

SLO wil geen groot team in dienst houden om het platform in de lucht te houden.
Bij voorkeur kunnen thema-teams en gebruikers zichzelf zo veel mogelijk redden.
Een helpdesk waar mensen terecht kunnen met vragen waar één medewerker een paar uur per week werkt zou voldoende moeten zijn.

Flexibel en goed gedocumenteerd
-------------------------------

Bij voorkeur is het publicatieplatform makkelijk te verplaatsen naar een nieuwe host en/of naar nieuwe ondersteunings medewerkers.
De aard van het project houdt in dat het materiaal langdurig beschikbaar moet blijven en dat in de periode de betrokken personen meerdere keren kunnen veranderen.
Het publicatie systeem, hosting, ondersteuningswerkszaamheden, etc. moeten daarom makkelijk overdraagbaar zijn.

Juridisch in orde
-----------------

Wanneer SLO materiaal "publiceert" moet ze zeker weten dat ze het recht heeft dit te doen.
Mocht een thema-team auteursrechtelijk (of anderzijds) beschermd materiaal aanleveren, dan mag dit het andere materiaal nog de SLO in de problemen brengen.
De preciese implicaties moeten door een jurist onderzocht worden.

Thema-team eisen
================

Thema-teams schrijven het materiaal voor SLO.
Deze teams zullen hun opbrengsten dus via dit platform publiceren.
Het is van belang dat het systeem deze teams niet hindert en waar mogelijk juist helpt.

Weinig (geen) extra werk voor bestaand materiaal
------------------------------------------------

Een aantal thema-teams zijn al geruime tijd bezig.
Zonder kennis van de "eisen" aan het eindproduct hebben zij hierin hun eigen weg gevonden.
Het omzetten van bestaand materiaal moet voor deze teams geen belemmering zijn in hun werkzaamheden.

Bekende tools voor het schrijven en verwerken van feedback
----------------------------------------------------------

Thema-teams bestaan uit mensen die veelal eerder aan lesmateriaal hebben gewerkt.
Zodoende hebben ze hun eigen middelen en processen gevonden/ontwikkelt waar ze prettig binnen werken.
Het publicatie platform moet het mogelijk maken voor ten minste 75% van de schrijvers om te werken in hun voorkeurs tool.

.. note::

        Er zal dus een onderzoek gedaan moeten worden om te bepalen wat de voorkeurstools zijn van de huidige en (voorzover dat te bepalen is) toekomstige schrijvers.
        
        Uit dit onderzoek zal ook blijken hoe "versplinterd" de auteurs op dit gebied zijn en dit zal invloed hebben op wat een (kosten) effectief percentage is om op te mikken.
        Als 60% hetzelfde gebruikt en de overige 40% elk iets anders, dan is 60% misschien goed genoeg.
        Als 80% hetzelfde gebruikt, maar een tweede tool door 18% gebruikt wordt dan is het waarschijnlijk wenselijk beiden te ondersteunen, etc.

Invloed op het eindproduct
--------------------------

De hoop en verwachting is dat de thema-teams veel tijd en aandacht zullen besteden aan hun materiaal.
Het is daarom van belang dit werk met gepast respect te behandelen.

Het is bekend dat er schrijvers zijn de rekening houden met zaken als bladspiegel en speciefieke manier van nummeren.
Dit is echter alleen beschikbaar wanneer uitsluitend de PDF die door de schrijver gemaakt wordt wordt gebruikt.
Wanneer er behoefte is aan een ander formaat (zie verderop) dan is het nog maar de vraag wat er moet gebeuren.

.. note::
        
        Wanneer er een onderzoek gedaan wordt onder schrijvers dan is dit een aspect wat zeker meegenomen moet worden.
        Met welke aspecten houden schrijvers rekening, en onder welke aannames doen ze dat (a4 print met een bepaalde marge op een kleuren printer)?
        Wat moet er (wat de schrijvers betreft) gedaan worden wanneer hun aannames geen stand houden (grijstinten print, conversie naar HTML, ander papier formaat, etc.)?

Mogelijkheden tot innoveren
---------------------------

Thema-teams willen waarschijnlijk (hopelijk) experimenteren met innovatieve aanvullingen op het lesmateriaal.
Naast het niet in de weg staan van zulke innovatie moet het platform zulke innovatie soms ook faciliteren.
Onderdeel van het platform moet een plek zijn waar thema-teams custom applicaties kunnen hosten zodat er geen wildgroei aan servertjes die al-dan-niet onderhouden worden ontstaat.
Teams moeten kaders krijgen waar een custom applicatie aan moet voldoen om gehost te worden.

.. note::

        Hier zit een spanningsveld.
        
        * we willen niet alles onder de zon ondersteunen
        * we willen teams niet hinderen in hun innovatie
        * we willen voorkomen dat teams zelf gaan hosten (toch?)

        Ik kan me voorstellen dat dit deel van het platform het meest kwetsbaar is voor "de tand des tijds".
        Een niet onderhouden applicatie kan niet voor eeuwig door blijven leven, als dit een inherent onderdeel is van het lesmateriaal dan zet dat een klok op de houdbaarheid van het materiaal.
        Daarnaast zal dit onderdeel (net als de applicaties die er in draaien) zelf bij moeten blijven met (beveiligings-) updates.

Gebruikers eisen
================

Laagdrempelig
-------------

Een docent met kennis van het onderwerp moet zonder problemen met het materiaal aan de slag kunnen.
Het verkrijgen van het materiaal in een formaat waar de gebruiker (docent) mee uit de voeten kan is van primair belang.
Of de docent leerlingen naar het publicatie-platform kan sturen is secundair, maar waarschijnlijk wel wenselijk.

.. note::
        
        Hoe gebruiken docent materiaal?
        Willen ze een PDF downloaden en deze printen?
        Willen ze leerlingen een link naar de PDF sturen zodat de leerling zelf kan besluiten wat daar mee te doen (bijvoorbeeld afdrukken, op een e-reader/tablet laden, via een laptop/desktop computer gebruiken, etc.)
        Misschien wil de docente HTML pagina's, moeten deze dan de ELO in te laden zijn? Of komen in de ELO/studiewijzer links naar een externe website, moet die gehost worden de SLO?

        Het is hier naar mijn mening zaak om een onderzoek te doen onder informatica docenten.
        Zoveel mensen als ik spreek zoveel meningen heb ik al gehoord, maar ik denk wel dat ze in grove categorieën in te delen zijn.
        Inzicht in hoe de meningen verdeeld helpt inzicht geven in waar de nadruk juist wel (en juist niet) op moet liggen.

Stabiel en up-to-date
---------------------

Het is, zeker in ons vakgebied, belangrijk om bij te blijven met recente ontwikkelingen.
Daarnaast is het onwenselijk als het lesmateriaal continue verandert en je niet zeker weet wat er in een hoofdstuk staat (of in welke volgorde etc. het staat) wanneer je je leerlingen ergens naar toe stuurt.
Docenten moeten, zonder de laagdrempeligheid te verliezen, de juiste versie kunnen vinden en die beschikbaar kunnen maken aan hun leerlingen.

.. note::
        
        Wederom een spanningsveld

        * Studiewijzers die "set it and forget it" zijn, zouden wel eens de norm kunnen zijn.
          Dan zijn (half-)jaarlijkse updates, of zelfs vaker niet wenselijk.
        * Ontwikkelingen kunnen snel gaan bovendien gaan (hopelijk) veel docenten met dit materiaal aan de slag, het is goed om van elkaar te kunnen leren en niet vijf jaar te hoeven wachten op een volgende versie.

        Ook hier voel ik veel voor een onderzoek (zeker als bovengenoemde onderzoek wordt uitgevoerd kan daar op meegelift worden).
        Wat willen docenten, hoe stellen ze studiewijzers op?
        Wat is een wenselijke/acceptabele update frequentie?
        Als er een stable en een cutting-edge release is, welke zou je gebruiken en is het een probleem voor je dat beide versie bestaan?
